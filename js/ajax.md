## AJAX
A = Asynchronous, J = JS, A = And, X = XML

asynchronous বিষয়টা জাভাস্ক্রিপ্ট ল্যাঙ্গুয়েজের কোন বিষয় না, এটি নিয়ন্ত্রিত হয় ব্রাউজার Enviornment এর মাধ্যমে।

Ajax হলো একটা টেকনিক যার মাধ্যমে একটা **ওয়েব পেইজ থেকে সহজেই ওয়েব সার্ভার এক্সেস** করা যায়। Ajax এর মাধ্যমে behind the scene ওয়েব সার্ভার এর সাথে asynchronously ডাটা বিনিময় করে ওয়েব পেইজ আপডেট করা যায়। যার ফলে পুরো পেইজ reload না করেই **পেইজের একটা অংশ আপডেট** করা যায়। Ajax ব্যাসিক্যালি দুটো কাজের কম্বিনেশনে হয়ে থাকে – XMLHttpRequest অবজেক্ট ব্যবহার করে সার্ভারে ডাটা রিকোয়েস্ট করে এবং জাভাস্ক্রিপ্ট ও HTML DOM দিয়ে ডাটাটা ব্যবহার করে।

এখনকার মর্ডান ব্রাউজার HTTP রিকোয়েস্টের জন্য XMLHttpRequest অবজেক্টের বদলে Fetch API ব্যবহার করে। যার মাধ্যমে একই কাজ আরো সহজে করা যায়।

## XMLHttpRequest

ওয়েব সাইট এবং সার্ভারের মাঝে ডাটা আদানপ্রদান করার জন্য XMLHttpRequest ব্যবহার করে HTTP requests পাঠানো যায়। এটি একটি **ব্রাউজার অবজেক্ট**। এর জন্য কিছু ধাপ আছে – **প্রথমে একটা XMLHttpRequest অবজেক্ট তৈরি করতে হবে, তারপর একটা URL ওপেন করতে হবে এবং তারপর request পাঠাতে হবে**। Transaction শেষ হওয়ার পর অবজেক্টটিতে রেজাল্ট হিসেবে রেস্পন্স বডি আর HTTP স্ট্যাটাস পাওয়া যাবে। onload, onprogress আর onerror হচ্ছে সবচেয়ে বেশি ব্যবহৃত ইভেন্ট।

## HTTP Methods

#### Get
এই মেথডটি দিয়ে সার্ভার থেকে ডাটা আনা বা read করা হয়।

#### Post
এই মেথড দিয়ে সার্ভারে ডাটা পাঠানো যায়। ডাটাটা বিভিন্ন রকমের হতে পারে – অবজেক্ট বা ফাইল।

#### Put
এই মেথডটি দিয়ে ডাটা আপডেটের কাজ করা হয়। এর mechanism হচ্ছে যে প্রথমে চেক করা হবে যে যেই রিসোর্সটি আপডেটের চেষ্টা করা হচ্ছে, তা আদৌ আছে নাকি। যদি থাকে, তাহলে সেটাকে আপডেট করা হবে। অন্যথায় নতুন রিসোর্স তৈরি করা হবে।

#### Patch
এই মেথডটি দিয়ে ডাটা আপডেটের কাজ করা হয়। মেথডটি তখনই ব্যবহার করা হয় যখন ডাটা শুধুমাত্র আপডেটের প্রয়োজন, নতুন তৈরির প্রয়োজন নেই।

#### Delete
এই মেথডটি দিয়ে স্পেসিফিক রিসোর্স delete করা হয়।